# -*- mode: mandoku-view; -*-
#+TITLE: 金文靖集
#+DATE: 2015-08-25 00:19:30.823196
#+PROPERTY: ID KR4e0094
#+PROPERTY: BASEEDITION WYG    
#+PROPERTY: JUAN 提要
<pb:KR4e0094_WYG_000-1a>¶
欽定四庫全書　　　　　集部六¶
　金文靖集　　　　　　　别集類五(明/)¶
　　提要¶
　　　　(臣/)等謹案金文靖集十巻明金㓜孜撰㓜孜¶
　　　　有北征録已著録㓜孜在洪武建文之時無¶
　　　　所表見至永樂以訖宣徳皆掌文翰機宻與¶
　　　　楊士竒諸人相亞其文章邊幅稍狹不及士¶
　　　　竒諸人之博大而雍容雅步頗亦肩隨盖其¶
<pb:KR4e0094_WYG_000-1b>¶
　　　　時明運方興故廊廟賡颺具有氣象操觚者¶
　　　　亦不知也千頃堂書目載㓜孜集十巻又外¶
　　　　集一巻又北征集一巻今外集未見朱彛尊¶
　　　　靜志居詩話稱其北征集大漠窮沙靡不身¶
　　　　厯時露悲壯之音則彛尊猶及見之今亦未¶
　　　　見是編為其子昭伯所輯詩文多應制之作¶
　　　　盖即黃虞稷所謂十巻之本别冠以三朝思¶
　　　　榮録一巻則其勅諭誥命祭文像賛神道碑¶
<pb:KR4e0094_WYG_000-2a>¶
　　　　之屬㓜孜事蹟已詳明史核以本傳此録多¶
　　　　其子孫誇侈之詞無闗考證今刪去不載惟¶
　　　　以本集著錄焉乾隆四十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
